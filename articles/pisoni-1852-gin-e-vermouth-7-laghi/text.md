---
title: Pisoni 1852 Gin e Vermouth 7 Laghi
date: 2025-10-06T00:00:00.000Z
tags: Food & Beverage
---

# Pisoni 1852: Gin e Vermouth 7 Laghi 

> I fratelli **Pisoni** presentano la **linea 7 Laghi**, composta dal **Gin** e dal nuovo **Vermouth** 
 
![](banner.jpg)

La distilleria **Pisoni 1852 nasce nel 1852  nella Valle dei Laghi**, un luogo, tra le montagne trentine dove l’acqua incontra i colori e i profumi delle Dolomiti. L’azienda è guidata da **Andrea, Elio, Francesco, Giuliano, Matteo e Simone Pisoni**, quarta e quinta generazione della famiglia che **distilla le botaniche del Trentino** e lo spirito del territorio. L’azienda si trova a Pergolese, in una zona particolarmente vocata per la produzione di vini e distillati, circondata dalle Dolomiti e mitigata dal vicino lago di Garda. 

![](4.jpg)

Le condizioni climatiche, l’altitudine dei vigneti situati tra i 300 e i 500 m s.l.m. e la vicinanza a tesori naturali come i laghi e le splendide vette montane, permettono **l’alternarsi di forti escursioni termiche** che conferiscono all’uva **freschezza e acidità**, caratteristiche che contraddistinguono le etichette Pisoni.

Ci presentano i due prodotti **Elio Pisoni** - Amministratore Delegato Pisoni 1852, **Giuliano e Matteo Pisoni** - Mastri Distillatori.

![](1.jpg)

Come racconta **Matteo Pisoni**: _“Siamo distillatori e, oltre alle grappe, da qualche anno abbiamo introdotto 2 prodotti nuovi, vermouth e gin. La vinificazione del Trentino è di qualità perché legata alla montagna e viene caratterizzata da acidità, freschezza e profumi floreali fruttati”_.

**Il Gin 7 Laghi® nasce dall’antica arte del metodo London Dry**, distillato negli storici alambicchi di rame “Tullio Zadra”. _”Il gin è un London dry fatto in alambicco con ginepro, artemisia asperula, menta, rabarbaro, genziana, centaurea, liquirizia, calamo e china. Un insieme di ingredienti che dona al Gin un carattere fresco, balsamico e autenticamente montano. Siamo nella valle dei laghi, tra il lago di Garda e il Brenta, cu un clima mediterraneo ma alpino che conferisce un taglio fresco ai prodotti che facciamo. Il vermouth per noi è una novità, un elemento che unisce l'anima enologica e quella distillatoria. Utilizziamo Muller Thurgau semi aromatico”_. 

![](5.jpg)

La distillazione di una buccia solida è la più complessa per il **Gin**. La macerazione delle bacche di ginepro avviene direttamente in alambicco. La bacca deve essere rotta senza essere macinata, avviene tra 2 rulli distanti per non schiacciare ma rompere e far uscire gli oli essenziali. Vengono estratti dall'alcol come idrocarburi prima di essere intaccati meccanicamente.


La **distillazione london dry** avviene secondo disciplinare europeo può essere prodotto solo distillazione il ginepro insieme alle altre ere in un’unica distillazione, e alcol con purezza e gradazione superiore a 96 gradi. Il gin non deve essere inferiore a 70 gradi e poi diluito con acqua. Viene praticato il taglio delle teste per togliere alcuni elementi volatili.

![](2.jpg)

La salivazione diluisce il prodotto in bocca con una piccola ulteriore distillazione. Per questo, per una degustazione ottimale, va tenuto un po’ in bocca. Il **ghiaccio va a liberare i composti aromatici** e abbassare leggermente la gradazione alcolica. Si consiglia di **bere a temperatura ambiente**, utilizzando un bicchiere mezzo tulipano.

![](7.jpg)


**Il Vermouth è la new entry della collezione 7 Laghi**. Il prodotto viene illustrato da **Giuliano Pisoni**: “_Utilizziamo vino bianco con aggiunta di zucchero caramellizzato per rendere scuro il colore. La caratteristica che vogliamo sempre mantenere è la freschezza. Alcune erbe che crescono qui a 1000 metri, insieme alla menta, donano caratteristiche balsamiche perchè si combinano nella estrazione e assumono il sentore balsamico che altri prodotti prendono dal pino muro o dal cirmolo, che qui non ci sono. È un equilibrio chimico che conti un a spostarsi. Inoltre, non è un caso che le distillerie di grappa siano vicine a buone sorgenti. L'acqua è importantissima per le sue componenti minerali e giusta composizione di sali._”.

![](3.jpg)

Un Vermouth dal carattere unico: qui il **Müller Thurgau della valle**,  fresco e aromatico, valorizza un infuso di botaniche selezionate con cura: **assenzio, rabarbaro, menta piperita, centaurea, asperula, ginepro, genziana, calamo, china, liquirizia e arancio amaro**. 
Il risultato è un profilo aromatico elegante e stratificato: **note floreali e balsamiche di montagna** si intrecciano con sfumature erbacee e amaricanti, offrendo al palato un equilibrio sottile tra freschezza, dolcezza e un finale amarognolo lungo e persistente.
La struttura del vino si unisce così alla ricchezza botanica per creare un vermouth dal **carattere alpino**. Ideale da gustare a temperatura ambiente, liscio, con ghiaccio o come ingrediente protagonista di cocktail autentici e dal gusto raffinato. Consigliato un piccolo ballon o un calice da vino bianco.

_Ph. credits: Maria Rosa Sirotti_
